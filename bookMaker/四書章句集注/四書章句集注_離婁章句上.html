
<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-TW">
<head>
 <meta http-equiv="Content-Type" content="text/html; charset=utf-8" />
 <meta http-equiv="Content-Language" content="zh-TW" />
<title>離婁章句上</title>
<link rel="stylesheet" href="style.css" type="text/css" />
</head>
<body>
<div id="ch34"></div>
<h2>離婁章句上</h2>
<span class="normal">凡二十八章。</span><br/>
<p/>
<span class="original">孟子曰：「離婁之明，公輸子之巧，不以規矩，不能成方員：師曠之聰，不以六律，不能正五音；堯舜之道，不以仁政，不能平治天下。</span><br/>
<span class="original">今有仁心仁聞而民不被其澤，不可法於後世者，不行先王之道也。</span><br/>
<span class="original">故曰，徒善不足以為政，徒法不能以自行。</span><br/>
<span class="original">詩云：『不愆不忘，率由舊章。』遵先王之法而過者，未之有也。</span><br/>
<span class="original">聖人既竭目力焉，繼之以規矩準繩，以為方員平直，不可勝用也；既竭耳力焉，繼之以六律，正五音，不可勝用也；既竭心思焉，繼之以不忍人之政，而仁覆天下矣。</span><br/>
<span class="original">故曰，為高必因丘陵，為下必因川澤。為政不因先王之道，可謂智乎？</span><br/>
<span class="original">是以惟仁者宜在高位。不仁而在高位，是播其惡於眾也。</span><br/>
<span class="original">上無道揆也。下無法守也，朝不信道，工不信度，君子犯義，小人犯刑，國之所存者幸也。</span><br/>
<span class="original">故曰：城郭不完，兵甲不多，非國之災也；田野不辟，貨財不聚，非國之害也。上無禮，下無學，賊民興，喪無日矣。</span><br/>
<span class="original">詩曰：『天之方蹶，無然泄泄。』</span><br/>
<span class="original">泄泄，猶沓沓也。</span><br/>
<span class="original">事君無義，進退無禮，言則非先王之道者，猶沓沓也。</span><br/>
<span class="original">故曰：責難於君謂之恭，陳善閉邪謂之敬，吾君不能謂之賊。」</span><br/>
<span class="normal">范氏曰：「人臣以難事責於君，使其君為堯舜之君者，尊君之大也；開陳善道以禁閉君之邪心，惟恐其君或陷於有過之地者，敬君之至也；謂其君不能行善道而不以告者，賊害其君之甚也。」鄒氏曰：「自詩云『天之方蹶』至此，所以責其臣。」鄒氏曰：「此章言為治者，當有仁心仁聞以行先王之政，而君臣又當各任其責也。」</span><br/>
<p/>
<span class="original">孟子曰：「規矩，方員之至也；聖人，人倫之至也。</span><br/>
<span class="original">欲為君盡君道，欲為臣盡臣道，二者皆法堯舜而已矣。不以舜之所以事堯事君，不敬其君者也；不以堯之所以治民治民，賊其民者也。</span><br/>
<span class="original">孔子曰：『道二：仁與不仁而已矣。』</span><br/>
<span class="original">暴其民甚，則身弒國亡；不甚，則身危國削。名之曰『幽厲』，雖孝子慈孫，百世不能改也。</span><br/>
<span class="original">詩云『殷鑒不遠，在夏后之世』，此之謂也。」</span><br/>
<span class="normal">詩大雅蕩之篇。言商紂之所當鑒者，近在夏桀之世，而孟子引之，又欲後人以幽厲為鑒也。</span><br/>
<p/>
<span class="original">孟子曰：「三代之得天下也以仁，其失天下也以不仁。</span><br/>
<span class="original">國之所以廢興存亡者亦然。</span><br/>
<span class="original">天子不仁，不保四海；諸侯不仁，不保社稷；卿大夫不仁，不保宗廟；士庶人不仁，不保四體。</span><br/>
<span class="original">今惡死亡而樂不仁，是猶惡醉而強酒。」</span><br/>
<span class="normal">惡，去聲。樂音洛。強，上聲。此承上章之意而推言之也。</span><br/>
<p/>
<span class="original">孟子曰：「愛人不親反其仁，治人不治反其智，禮人不答反其敬。</span><br/>
<span class="original">行有不得者，皆反求諸己，其身正而天下歸之。</span><br/>
<span class="original">詩云：『永言配命，自求多福。』」</span><br/>
<span class="normal">解見前篇。亦承上章而言。</span><br/>
<p/>
<span class="original">孟子曰：「人有恆言，皆曰『天下國家』。天下之本在國，國之本在家，家之本在身。」</span><br/>
<span class="normal">恆，胡登反。恆，常也。雖常言之，而未必知其言之有序也。故推言之，而又以家本乎身也。此亦承上章而言之，大學所謂「自天子至於庶人，壹是皆以修身為本」，為是故也。</span><br/>
<p/>
<span class="original">孟子曰：「為政不難，不得罪於巨室。巨室之所慕，一國慕之；一國之所慕，天下慕之；故沛然德教溢乎四海。」</span><br/>
<span class="normal">巨室，世臣大家也。得罪，謂身不正而取怨怒也。麥丘邑人祝齊桓公曰：「願主君無得罪於群臣百姓。」意蓋如此。慕，向也，心悅誠服之謂也。沛然，盛大流行之貌。溢，充滿也。蓋巨室之心，難以力服，而國人素所取信；今既悅服，則國人皆服，而吾德教之所施，可以無遠而不至矣。此亦承上章而言，蓋君子不患人心之不服，而患吾身之不修；吾身既修，則人心之難服者先服，而無一人之不服矣。林氏曰：「戰國之世，諸侯失德，巨室擅權，為患甚矣。然或者不修其本而遽欲勝之，則未必能勝而適以取禍。故孟子推本而言，惟務修德以服其心。彼既悅服，則吾之德教無所留礙，可以及乎天下矣。裴度所謂韓弘輿疾討賊，承宗斂手削地，非朝廷之力能制其死命，特以處置得宜，能服其心故爾，正此類也。」</span><br/>
<p/>
<span class="original">孟子曰：「天下有道，小德役大德，小賢役大賢；天下無道，小役大，弱役強。斯二者天也。順天者存，逆天者亡。</span><br/>
<span class="original">齊景公曰：『既不能令，又不受命，是絕物也。』涕出而女於吳。</span><br/>
<span class="original">今也小國師大國而恥受命焉，是猶弟子而恥受命於先師也。</span><br/>
<span class="original">如恥之，莫若師文王。師文王，大國五年，小國七年，必為政於天下矣。</span><br/>
<span class="original">詩云：『商之孫子，其麗不億。上帝既命，侯于周服。侯服于周，天命靡常。殷士膚敏，祼將于京。』孔子曰：『仁不可為眾也。夫國君好仁，天下無敵。』</span><br/>
<span class="original">今也欲無敵於天下而不以仁，是猶執熱而不以濯也。詩云：『誰能執熱，逝不以濯？』」</span><br/>
<span class="normal">恥受命於大國，是欲無敵於天下也；乃師大國而不師文王，是不以仁也。詩大雅桑柔之篇。逝，語辭也。言誰能執持熱物，而不以水自濯其手乎？此章言不能自強，則聽天所命；修德行仁，則天命在我。</span><br/>
<p/>
<span class="original">孟子曰：「不仁者可與言哉？安其危而利其菑，樂其所以亡者。不仁而可與言，則何亡國敗家之有？</span><br/>
<span class="original">有孺子歌曰：『滄浪之水清兮，可以濯我纓；滄浪之水濁兮，可以濯我足。』</span><br/>
<span class="original">孔子曰：『小子聽之！清斯濯纓，濁斯濯足矣，自取之也。』</span><br/>
<span class="original">夫人必自侮，然後人侮之；家必自毀，而後人毀之；國必自伐，而後人伐之。</span><br/>
<span class="original">太甲曰：『天作孽，猶可違；自作孽，不可活。』此之謂也。」</span><br/>
<span class="normal">解見前篇。此章言心存則有以審夫得失之幾，不存則無以辨於存亡之著。禍福之來，皆其自取。</span><br/>
<p/>
<span class="original">孟子曰：「桀紂之失天下也，失其民也；失其民者，失其心也。得天下有道：得其民，斯得天下矣；得其民有道：得其心，斯得民矣；得其心有道：所欲與之聚之，所惡勿施爾也。</span><br/>
<span class="original">民之歸仁也，猶水之就下、獸之走壙也。</span><br/>
<span class="original">故為淵敺魚者，獺也；為叢敺爵者，鸇也；為湯武敺民者，桀與紂也。</span><br/>
<span class="original">今天下之君有好仁者，則諸侯皆為之敺矣。雖欲無王，不可得已。</span><br/>
<span class="original">今之欲王者，猶七年之病求三年之艾也。苟為不畜，終身不得。苟不志於仁，終身憂辱，以陷於死亡。</span><br/>
<span class="original">詩云『其何能淑，載胥及溺』，此之謂也。」</span><br/>
<span class="normal">詩大雅桑柔之篇。淑，善也。載，則也。胥，相也。言今之所為，其何能善，則相引以陷於亂亡而已。1. 情 : 原作「惰」。據清仿宋大字本改。</span><br/>
<p/>
<span class="original">孟子曰：「自暴者，不可與有言也；自棄者，不可與有為也。言非禮義，謂之自暴也；吾身不能居仁由義，謂之自棄也。</span><br/>
<span class="original">仁，人之安宅也；義，人之正路也。</span><br/>
<span class="original">曠安宅而弗居，舍正路而不由，哀哉！」</span><br/>
<span class="normal">舍，上聲。曠，空也。由，行也。此章言道本固有而人自絕之，是可哀也。此聖賢之深戒，學者所當猛省也。</span><br/>
<p/>
<span class="original">孟子曰：「道在爾而求諸遠，事在易而求之難。人人親其親、長其長而天下平。」</span><br/>
<span class="normal">爾、邇，古字通用。易，去聲。長，上聲。親長在人為甚邇，親之長之在人為甚易，而道初不外是也。舍此而他求，則遠且難而反失之。但人人各親其親、各長其長，則天下自平矣。</span><br/>
<p/>
<span class="original">孟子曰：「居下位而不獲於上，民不可得而治也。獲於上有道：不信於友，弗獲於上矣；信於友有道：事親弗悅，弗信於友矣；悅親有道：反身不誠，不悅於親矣；誠身有道：不明乎善，不誠其身矣。</span><br/>
<span class="original">是故誠者，天之道也；思誠者，人之道也。</span><br/>
<span class="original">至誠而不動者，未之有也；不誠，未有能動者也。」</span><br/>
<span class="normal">至，極也。楊氏曰：「動便是驗處，若獲乎上、信乎友、悅於親之類是也。」此章述中庸孔子之言，見思誠為修身之本，而明善又為思誠之本。乃子思所聞於曾子，而孟子所受乎子思者，亦與大學相表旿，學者宜潛心焉。</span><br/>
<p/>
<span class="original">孟子曰：「伯夷辟紂，居北海之濱，聞文王作，興曰：『盍歸乎來！吾聞西伯善養老者。』太公辟紂，居東海之濱，聞文王作，興曰：『盍歸乎來！吾聞西伯善養老者。』</span><br/>
<span class="original">二老者，天下之大老也，而歸之，是天下之父歸之也。天下之父歸之，其子焉往？</span><br/>
<span class="original">諸侯有行文王之政者，七年之內，必為政於天下矣。」</span><br/>
<span class="normal">七年，以小國而言也。大國五年，在其中矣。</span><br/>
<p/>
<span class="original">孟子曰：「求也為季氏宰，無能改於其德，而賦粟倍他日。孔子曰：『求非我徒也，小子鳴鼓而攻之可也。』</span><br/>
<span class="original">由此觀之，君不行仁政而富之，皆棄於孔子者也。況於為之強戰？爭地以戰，殺人盈野；爭城以戰，殺人盈城。此所謂率土地而食人肉，罪不容於死。</span><br/>
<span class="original">故善戰者服上刑，連諸侯者次之，辟草萊、任土地者次之。」</span><br/>
<span class="normal">辟與闢同。善戰，如孫臏、吳起之徒。連結諸侯，如蘇秦、張儀之類。辟，開墾也。任土地，謂分土授民，使任耕稼之責，如李悝盡地方，商鞅開阡陌之類也。</span><br/>
<p/>
<span class="original">孟子曰：「存乎人者，莫良於眸子。眸子不能掩其惡。胸中正，則眸子瞭焉；胸中不正，則眸子眊焉。</span><br/>
<span class="original">聽其言也，觀其眸子，人焉廋哉？」</span><br/>
<span class="normal">焉，於虔反。廋，音搜。廋，匿也。言亦心之所發，故并此以觀，則人之邪正不可匿矣。然言猶可以偽為，眸子則有不容偽者。</span><br/>
<p/>
<span class="original">孟子曰：「恭者不侮人，儉者不奪人。侮奪人之君，惟恐不順焉，惡得為恭儉？恭儉豈可以聲音笑貌為哉？」</span><br/>
<span class="normal">惡，平聲。惟恐不順，言恐人之不順己。聲音笑貌，偽為於外也。</span><br/>
<p/>
<span class="original">淳于髡曰：「男女授受不親，禮與？」孟子曰：「禮也。」曰：「嫂溺則援之以手乎？」曰：「嫂溺不援，是豺狼也。男女授受不親，禮也；嫂溺援之以手者，權也。」</span><br/>
<span class="original">曰：「今天下溺矣，夫子之不援，何也？」</span><br/>
<span class="original">曰：「天下溺，援之以道；嫂溺，援之以手。子欲手援天下乎？」</span><br/>
<span class="normal">言天下溺，惟道可以捄之，非若嫂溺可手援也。今子欲援天下，乃欲使我枉道求合，則先失其所以援之之具矣。是欲使我以手援天下乎？此章言直己守道，所以濟時；枉道殉人，徒為失己。</span><br/>
<p/>
<span class="original">公孫丑曰：「君子之不教子，何也？」</span><br/>
<span class="original">孟子曰：「勢不行也。教者必以正；以正不行，繼之以怒；繼之以怒，則反夷矣。『夫子教我以正，夫子未出於正也。』則是父子相夷也。父子相夷，則惡矣。</span><br/>
<span class="original">古者易子而教之。</span><br/>
<span class="original">父子之間不責善。責善則離，離則不祥莫大焉。」</span><br/>
<span class="normal">責善，朋友之道也。王氏曰：「父有爭子，何也？所謂爭者，非責善也。當不義則爭之而已矣。父之於子也如何？曰，當不義，則亦戒之而已矣。」</span><br/>
<p/>
<span class="original">孟子曰：「事孰為大？事親為大；守孰為大？守身為大。不失其身而能事其親者，吾聞之矣；失其身而能事其親者，吾未之聞也。</span><br/>
<span class="original">孰不為事？事親，事之本也；孰不為守？守身，守之本也。</span><br/>
<span class="original">曾子養曾皙，必有酒肉。將徹，必請所與。問有餘，必曰『有』。曾皙死，曾元養曾子，必有酒肉。將徹，不請所與。問有餘，曰『亡矣』。將以復進也。此所謂養口體者也。若曾子，則可謂養志也。</span><br/>
<span class="original">事親若曾子者，可也。」</span><br/>
<span class="normal">言當如曾子之養志，不可如曾元但養口體。程子曰：「子之身所能為者，皆所當為，無過分之事也。故事親若曾子可謂至矣，而孟子止曰可也，豈以曾子之孝為有餘哉？」</span><br/>
<p/>
<span class="original">孟子曰：「人不足與適也，政不足間也。惟大人為能格君心之非。君仁莫不仁，君義莫不義，君正莫不正。一正君而國定矣。」</span><br/>
<span class="normal">適，音謫。間，去聲。趙氏曰：「適，過也。間，非也。格，正也。」徐氏曰：「格者，物之所取正也。書曰：『格其非心。』」愚謂間字上亦當有與字。言人君用人之非，不足過剥；行政之失，不足非間。惟有大人之德，則能格其君心之不正以歸於正，而國無不治矣。大人者，大德之人，正己而物正者也。程子曰：「天下之治亂，繫乎人君之仁與不仁耳。心之非，即害於政，不待乎發之於外也。昔者孟子三見齊王而不言事，門人疑之。孟子曰：『我先攻其邪心，心既正，而後天下之事可從而理也。』夫政事之失，用人之非，知者能更之，直者能諫之。然非心存焉，則事事而更之，後復有其事，將不勝其更矣；人人而去之，後復用其人，將不勝其去矣。是以輔相之職，必在乎格君心之非，然後無所不正；而欲格君心之非者，非有大人之德，則亦莫之能也。」</span><br/>
<p/>
<span class="original">孟子曰：「有不虞之譽，有求全之毀。」</span><br/>
<span class="normal">虞，度也。呂氏曰「行不足以致譽而偶得譽，是謂不虞之譽。求免於毀而反致毀，是謂求全之毀。言毀譽之言，未必皆實，修己者不可以是遽為憂喜。觀人者不可以是輕為進退。」</span><br/>
<p/>
<span class="original">孟子曰：「人之易其言也，無責耳矣。」</span><br/>
<span class="normal">易，去聲。人之所以輕易其言者，以其未遭失言之責故耳。蓋常人之情，無所懲於前，則無所警於後。非以為君子之學，必俟有責而後不敢易其言也。然此豈亦有為而言之與？</span><br/>
<p/>
<span class="original">孟子曰：「人之患在好為人師。」</span><br/>
<span class="normal">好，去聲。王勉曰：「學問有餘，人資於己，以不得已而應之可也。若好為人師，則自足而不復有進矣，此人之大患也。」</span><br/>
<p/>
<span class="original">樂正子從於子敖之齊。</span><br/>
<span class="original">樂正子見孟子。孟子曰：「子亦來見我乎？」曰：「先生何為出此言也？」曰：「子來幾日矣？」曰：「昔昔。」曰：「昔昔，則我出此言也，不亦宜乎？」曰：「舍館未定。」曰：「子聞之也，舍館定，然後求見長者乎？」</span><br/>
<span class="original">曰：「克有罪。」</span><br/>
<span class="normal">陳氏曰：「樂正子固不能無罪矣，然其勇於受責如此，非好善而篤信之，其能若是乎？世有強辯飾非，聞諫愈甚者，又樂正子之罪人也。」</span><br/>
<p/>
<span class="original">孟子謂樂正子曰：「子之從於子敖來，徒餔啜也。我不意子學古之道，而以餔啜也。」</span><br/>
<span class="normal">餔，博孤反。啜，昌悅反。徒，但也。餔，食也。啜，飲也。言其不擇所從，但求食耳。此乃正其罪而切責之。</span><br/>
<p/>
<span class="original">孟子曰：「不孝有三，無後為大。</span><br/>
<span class="original">舜不告而娶，為無後也，君子以為猶告也。」</span><br/>
<span class="normal">為無之為，去聲》。舜告焉則不得娶，而終於無後矣。告者禮也。不告者權也。猶告，言與告同也。蓋權而得中，則不離於正矣。范氏曰：「天下之道，有正有權。正者萬世之常，權者一時之用。常道人皆可守，權非體道者不能用也。蓋權出於不得已者也，若父非瞽瞍，子非大舜，而欲不告而娶，則天下之罪人也。」</span><br/>
<p/>
<span class="original">孟子曰：「仁之實，事親是也；義之實，從兄是也。</span><br/>
<span class="original">智之實，知斯二者弗去是也；禮之實，節文斯二者是也；樂之實，樂斯二者，樂則生矣；生則惡可已也，惡可已，則不知足之蹈之、手之舞之。」</span><br/>
<span class="normal">樂斯、樂則之樂，音洛。惡，平聲。斯二者，指事親從兄而言。知而弗去，則見之明而守之固矣。節文，謂品節文章。樂則生矣，謂和順從容，無所勉強，事親從兄之意油然自生，如草木之有生意也。既有生意，則其暢茂條達，自有不可遏者，所謂惡可已也。其又盛，則至於手舞足蹈而不自知矣。此章言事親從兄，良心真切，天下之道，皆原於此。然必知之明而守之固，然後節之密而樂之深也。</span><br/>
<p/>
<span class="original">孟子曰：「天下大悅而將歸己。視天下悅而歸己，猶草芥也。惟舜為然。不得乎親，不可以為人；不順乎親，不可以為子。</span><br/>
<span class="original">舜盡事親之道而瞽瞍厎豫，瞽瞍厎豫而天下化，瞽瞍厎豫而天下之為父子者定，此之謂大孝。」</span><br/>
<span class="normal">底，之爾反。瞽瞍，舜父名。厎，致也。豫，悅樂也。瞽瞍至頑，嘗欲殺舜，至是而厎豫焉。書所謂「不格姦亦允若」是也。蓋舜至此而有以順乎親矣。是以天下之為子者，知天下無不可事之親，顧吾所以事之者未若舜耳。於是莫不勉而為孝，至於其親亦厎豫焉，則天下之為父者，亦莫不慈，所謂化也。子孝父慈，各止其所，而無不安其位之意，所謂定也。為法於天下，可傳於後世，非止一身一家之孝而已，此所以為大孝也。李氏曰：「舜之所以能使瞽瞍厎豫者，盡事親之道，其為子職，不見父母之非而已。昔羅仲素語此云：『只為天下無不是厎父母。』了翁聞而善之曰：『惟如此而後天下之為父子者定。彼臣弒其君、子弒其父者，常始於見其有不是處耳。』」</span><br/>
<p/>

</body></html>
