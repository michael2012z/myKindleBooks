
<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-TW">
<head>
 <meta http-equiv="Content-Type" content="text/html; charset=utf-8" />
 <meta http-equiv="Content-Language" content="zh-TW" />
<title>告子章句下</title>
<link rel="stylesheet" href="style.css" type="text/css" />
</head>
<body>
<div id="ch39"></div>
<h2>告子章句下</h2>
<span class="normal">凡十六章。</span><br/>
<p/>
<span class="original">任人有問屋廬子曰：「禮與食孰重？」曰：「禮重。」</span><br/>
<span class="original">「色與禮孰重？」</span><br/>
<span class="original">曰：「禮重。」曰：「以禮食，則飢而死；不以禮食，則得食，必以禮乎？親迎，則不得妻；不親迎，則得妻，必親迎乎！」</span><br/>
<span class="original">屋廬子不能對，明日之鄒以告孟子。孟子曰：「於答是也何有？</span><br/>
<span class="original">不揣其本而齊其末，方寸之木可使高於岑樓。</span><br/>
<span class="original">金重於羽者，豈謂一鉤金與一輿羽之謂哉？</span><br/>
<span class="original">取食之重者，與禮之輕者而比之，奚翅食重？取色之重者，與禮之輕者而比之，奚翅色重？</span><br/>
<span class="original">往應之曰：『紾兄之臂而奪之食，則得食；不紾，則不得食，則將紾之乎？踰東家牆而摟其處子，則得妻；不摟，則不得妻，則將摟之乎？』」</span><br/>
<span class="normal">紾，音軫。摟，音婁。紾，戾也。摟，牽也。處子，處女也。此二者，禮與食色皆其重者，而以之相較，則禮為尤重也。此章言義理事物，其輕重固有大分，然於其中，又各自有輕重之別。聖賢於此，錯綜斟酌，毫髮不差，固不肯枉尺而直尋，亦未嘗膠柱而調瑟，所以斷之，一視於理之當然而已矣。</span><br/>
<p/>
<span class="original">曹交問曰：「人皆可以為堯舜，有諸？」孟子曰：「然。」</span><br/>
<span class="original">交聞文王十尺，湯九尺，今交九尺四寸以長，食粟而已，如何則可？」</span><br/>
<span class="original">曰：「奚有於是？亦為之而已矣。有人於此，力不能勝一匹雛，則為無力人矣；今曰舉百鈞，則為有力人矣。然則舉烏獲之任，是亦為烏獲而已矣。夫人豈以不勝為患哉？弗為耳。</span><br/>
<span class="original">徐行後長者謂之弟，疾行先長者謂之不弟。夫徐行者，豈人所不能哉？所不為也。堯舜之道，孝弟而已矣。</span><br/>
<span class="original">子服堯之服，誦堯之言，行堯之行，是堯而已矣；子服桀之服，誦桀之言，行桀之行，是桀而已矣。」</span><br/>
<span class="original">曰：「交得見於鄒君，可以假館，願留而受業於門。」</span><br/>
<span class="original">曰：「夫道，若大路然，豈難知哉？人病不求耳。子歸而求之，有餘師。」</span><br/>
<span class="normal">夫，音扶。言道不難知，若歸而求之事親敬長之閒，則性分之內，萬理皆備，隨處發見，無不可師，不必留此而受業也。曹交事長之禮既不至，求道之心又不篤，故孟子教之以孝弟，而不容其受業。蓋孔子餘力學文之意，亦不屑之教誨也。</span><br/>
<p/>
<span class="original">公孫丑問曰：「高子曰：『小弁，小人之詩也。』」孟子曰：「何以言之？」曰：「怨。」</span><br/>
<span class="original">曰：「固哉，高叟之為詩也！有人於此，越人關弓而射之，則己談笑而道之；無他，疏之也。其兄關弓而射之，則己垂涕泣而道之；無他，戚之也。小弁之怨，親親也。親親，仁也。固矣夫，高叟之為詩也！」</span><br/>
<span class="original">曰：「凱風何以不怨？」</span><br/>
<span class="original">曰：「凱風，親之過小者也；小弁，親之過大者也。親之過大而不怨，是愈疏也；親之過小而怨，是不可磯也。愈疏，不孝也；不可磯，亦不孝也。</span><br/>
<span class="original">孔子曰：『舜其至孝矣，五十而慕。』」</span><br/>
<span class="normal">言舜猶怨慕，小弁之怨，不為不孝也。趙氏曰：「生之膝下，一體而分。喘息呼吸，氣通於親。當親而疏，怨慕號天。是以小弁之怨，未足為愆也。」</span><br/>
<p/>
<span class="original">宋牼將之楚，孟子遇於石丘。</span><br/>
<span class="original">曰：「先生將何之？」</span><br/>
<span class="original">曰：「吾聞秦楚構兵，我將見楚王說而罷之。楚王不悅，我將見秦王說而罷之，二王我將有所遇焉。」</span><br/>
<span class="original">曰：「軻也請無問其詳，願聞其指。說之將何如？」曰：「我將言其不利也。」曰：「先生之志則大矣，先生之號則不可。</span><br/>
<span class="original">先生以利說秦楚之王，秦楚之王悅於利，以罷三軍之師，是三軍之士樂罷而悅於利也。為人臣者懷利以事其君，為人子者懷利以事其父，為人弟者懷利以事其兄。是君臣、父子、兄弟終去仁義，懷利以相接，然而不亡者，未之有也。</span><br/>
<span class="original">先生以仁義說秦楚之王，秦楚之王悅於仁義，而罷三軍之師，是三軍之士樂罷而悅於仁義也。為人臣者懷仁義以事其君，為人子者懷仁義以事其父，為人弟者懷仁義以事其兄，是君臣、父子、兄弟去利，懷仁義以相接也。然而不王者，未之有也。何必曰利？」</span><br/>
<span class="normal">王，去聲。此章言休兵息民，為事則一，然其心有義利之殊，而其效有興亡之異，學者所當深察而明辨之也。</span><br/>
<p/>
<span class="original">孟子居鄒，季任為任處守，以幣交，受之而不報。處於平陸，儲子為相，以幣交，受之而不報。</span><br/>
<span class="original">他日由鄒之任，見季子；由平陸之齊，不見儲子。屋廬子喜曰：「連得閒矣。」</span><br/>
<span class="original">問曰：「夫子之任見季子，之齊不見儲子，為其為相與？」</span><br/>
<span class="original">曰：「非也。書曰：『享多儀，儀不及物曰不享，惟不役志于享。』</span><br/>
<span class="original">為其不成享也。」</span><br/>
<span class="original">屋廬子悅。或問之。屋廬子曰：「季子不得之鄒，儲子得之平陸。」</span><br/>
<span class="normal">徐氏曰：「季子為君居守，不得往他國以見孟子，則以幣交而禮意已備。儲子為齊相，可以至齊之境內而不來見，則雖以幣交，而禮意不及其物也。」</span><br/>
<p/>
<span class="original">淳于髡曰：「先名實者，為人也；後名實者，自為也。夫子在三卿之中，名實未加於上下而去之，仁者固如此乎？」</span><br/>
<span class="original">孟子曰：「居下位，不以賢事不肖者，伯夷也；五就湯，五就桀者，伊尹也；不惡汙君，不辭小官者，柳下惠也。三子者不同道，其趨一也。一者何也？曰：仁也。君子亦仁而已矣，何必同？」</span><br/>
<span class="original">曰：「魯繆公之時，公儀子為政，子柳、子思為臣，魯之削也滋甚。若是乎賢者之無益於國也！」</span><br/>
<span class="original">曰：「虞不用百里奚而亡，秦穆公用之而霸。不用賢則亡，削何可得與？」</span><br/>
<span class="original">曰：「昔者王豹處於淇，而河西善謳；綿駒處於高唐，而齊右善歌；華周、杞梁之妻善哭其夫，而變國俗。有諸內必形諸外。為其事而無其功者，髡未嘗睹之也。是故無賢者也，有則髡必識之。」</span><br/>
<span class="original">曰：「孔子為魯司寇，不用，從而祭，燔肉不至，不稅冕而行。不知者以為為肉也。其知者以為為無禮也。乃孔子則欲以微罪行，不欲為苟去。君子之所為，眾人固不識也。」</span><br/>
<span class="normal">稅，音脫。為肉、為無之為，並去聲。按史記：「孔子為魯司寇，攝行相事。齊人聞而懼，於是以女樂遺魯君。季桓子與魯君往觀之，怠於政事。子路曰：『夫子可以行矣。』孔子曰：『魯今且郊，如致膰于大夫，則吾猶可以止。』桓子卒受齊女樂，郊又不致膰俎于大夫，孔子遂行。」孟子言以為為肉者，固不足道；以為為無禮，則亦未為深知孔子者。蓋聖人於父母之國，不欲顯其君相之失，又不欲為無故而苟去，故不以女樂去，而以膰肉行。其見幾明決，而用意忠厚，固非眾人所能識也。然則孟子之所為，豈髡之所能識哉？尹氏曰：「淳于髡未嘗知仁，亦1未嘗識賢也，宜乎其言若是。」1. 亦 : 原作「而」。據清仿宋大字本改。</span><br/>
<p/>
<span class="original">孟子曰：「五霸者，三王之罪人也；今之諸侯，五霸之罪人也；今之大夫，今之諸侯之罪人也。</span><br/>
<span class="original">天子適諸侯曰巡狩，諸侯朝於天子曰述職。春省耕而補不足，秋省斂而助不給。入其疆，土地辟，田野治，養老尊賢，俊傑在位，則有慶，慶以地。入其疆，土地荒蕪，遺老失賢，掊克在位，則有讓。一不朝，則貶其爵；再不朝，則削其地；三不朝，則六師移之。是故天子討而不伐，諸侯伐而不討。五霸者，摟諸侯以伐諸侯者也，故曰：五霸者，三王之罪人也。</span><br/>
<span class="original">五霸，桓公為盛。葵丘之會諸侯，束牲、載書而不歃血。初命曰：『誅不孝，無易樹子，無以妾為妻。』再命曰：『尊賢育才，以彰有德。』三命曰：『敬老慈幼，無忘賓旅。』四命曰：『士無世官，官事無攝，取士必得，無專殺大夫。』五命曰：『無曲防，無遏糴，無有封而不告。』曰：『凡我同盟之人，既盟之後，言歸于好。』今之諸侯，皆犯此五禁，故曰：今之諸侯，五霸之罪人也。</span><br/>
<span class="original">長君之惡其罪小，逢君之惡其罪大。今之大夫，皆逢君之惡，故曰：今之大夫，今之諸侯之罪人也。」</span><br/>
<span class="normal">長，上聲。君有過不能諫，又順之者，長君之惡也。君之過未萌，而先意導之者，逢君之惡也。林氏曰：「邵子有言：『治春秋者，不先治五霸之功罪，則事無統理，而不得聖人之心。春秋之閒，有功者未有大於五霸，有過者亦未有大於五霸。故五霸者，功之首，罪之魁也。』孟子此章之義，其若此也與？然五霸得罪於三王，今之諸侯得罪於五霸，皆出於異世，故得以逃其罪。至於今之大夫，其得罪於今之諸侯，則同時矣；而諸侯非惟莫之罪也，乃反以為良臣而厚禮之。不以為罪而反以為功，何其謬哉！」1. 泉 : 原作「水」。據清仿宋大字本改。</span><br/>
<p/>
<span class="original">魯欲使慎子為將軍。</span><br/>
<span class="original">孟子曰：「不教民而用之，謂之殃民。殃民者，不容於堯舜之世。</span><br/>
<span class="original">一戰勝齊，遂有南陽，然且不可。」</span><br/>
<span class="original">慎子勃然不悅曰：「此則滑釐所不識也。」</span><br/>
<span class="original">曰：「吾明告子。天子之地方千里；不千里，不足以待諸侯。諸侯之地方百里；不百里，不足以守宗廟之典籍。</span><br/>
<span class="original">周公之封於魯，為方百里也；地非不足，而儉於百里。太公之封於齊也，亦為方百里也；地非不足也，而儉於百里。</span><br/>
<span class="original">今魯方百里者五，子以為有王者作，則魯在所損乎？在所益乎？</span><br/>
<span class="original">徒取諸彼以與此，然且仁者不為，況於殺人以求之乎？</span><br/>
<span class="original">君子之事君也，務引其君以當道，志於仁而已。」</span><br/>
<span class="normal">當道，謂事合於理，志仁，謂心在於仁。</span><br/>
<p/>
<span class="original">孟子曰：「今之事君者曰：『我能為君辟土地，充府庫。』今之所謂良臣，古之所謂民賊也。君不鄉道，不志於仁，而求富之，是富桀也。</span><br/>
<span class="original">『我能為君約與國，戰必克。』今之所謂良臣，古之所謂民賊也。君不鄉道，不志於仁，而求為之強戰，是輔桀也。</span><br/>
<span class="original">由今之道，無變今之俗，雖與之天下，不能一朝居也。」</span><br/>
<span class="normal">言必爭奪而至於危亡也。</span><br/>
<p/>
<span class="original">白圭曰：「吾欲二十而取一，何如？」</span><br/>
<span class="original">孟子曰：「子之道，貉道也。</span><br/>
<span class="original">萬室之國，一人陶，則可乎？」曰：「不可，器不足用也。」</span><br/>
<span class="original">曰：「夫貉，五穀不生，惟黍生之。無城郭、宮室、宗廟、祭祀之禮，無諸侯幣帛饔飧，無百官有司，故二十取一而足也。</span><br/>
<span class="original">今居中國，去人倫，無君子，如之何其可也？</span><br/>
<span class="original">陶以寡，且不可以為國，況無君子乎？</span><br/>
<span class="original">欲輕之於堯舜之道者，大貉小貉也；欲重之於堯舜之道者，大桀小桀也。」</span><br/>
<span class="normal">什一而稅，堯舜之道也。多則桀，寡則貉。今欲輕重之，則是小貉、小桀而已。</span><br/>
<p/>
<span class="original">白圭曰：「丹之治水也愈於禹。」</span><br/>
<span class="original">孟子曰：「子過矣。禹之治水，水之道也。</span><br/>
<span class="original">是故禹以四海為壑，今吾子以鄰國為壑。</span><br/>
<span class="original">水逆行，謂之洚水。洚水者，洪水也，仁人之所惡也。吾子過矣。」</span><br/>
<span class="normal">惡，去聲。水逆行者，下流壅塞，故水逆流，今乃壅水以害人，則與洪水之災無異矣。</span><br/>
<p/>
<span class="original">孟子曰：「君子不亮，惡乎執？」惡，平聲。亮，信也，與諒同。惡乎執，言凡事苟且，無所執持也。</span><br/>
<span class="normal"></span><br/>
<p/>
<span class="original">魯欲使樂正子為政。孟子曰：「吾聞之，喜而不寐。」</span><br/>
<span class="original">公孫丑曰：「樂正子強乎？」曰：「否。」「有知慮乎？」曰：「否。」「多聞識乎？」曰：「否。」</span><br/>
<span class="original">「然則奚為喜而不寐？」</span><br/>
<span class="original">曰：「其為人也好善。」</span><br/>
<span class="original">「好善足乎？」</span><br/>
<span class="original">曰：「好善優於天下，而況魯國乎？</span><br/>
<span class="original">夫苟好善，則四海之內，皆將輕千里而來告之以善。</span><br/>
<span class="original">夫苟不好善，則人將曰：『訑訑，予既已知之矣。』訑訑之聲音顏色，距人於千里之外。士止於千里之外，則讒諂面諛之人至矣。與讒諂面諛之人居，國欲治，可得乎？」</span><br/>
<span class="normal">訑，音移。治，去聲。訑訑，自足其智，不嗜善言之貌。君子小人，迭為消長。直諒多聞之士遠，則讒諂面諛之人至，理勢然也。此章言為政，不在於用一己之長，而貴於有以來天下之善。</span><br/>
<p/>
<span class="original">陳子曰：「古之君子何如則仕？」孟子曰：「所就三，所去三。</span><br/>
<span class="original">迎之致敬以有禮，言將行其言也，則就之；禮貌未衰，言弗行也，則去之。</span><br/>
<span class="original">其次，雖未行其言也，迎之致敬以有禮，則就之；禮貌衰，則去之。</span><br/>
<span class="original">其下，朝不食，夕不食，飢餓不能出門戶。君聞之曰：『吾大者不能行其道，又不能從其言也，使飢餓於我土地，吾恥之。』周之，亦可受也，免死而已矣。」</span><br/>
<span class="normal">所謂公養之仕也。君之於民，固有周之之義，況此又有悔過之言，所以可受。然未至於飢餓不能出門戶，則猶不受也。其曰免死而已，則其所受亦有節矣。</span><br/>
<p/>
<span class="original">孟子曰：「舜發於畎畝之中，傅說舉於版築之閒，膠鬲舉於魚鹽之中，管夷吾舉於士，孫叔敖舉於海，百里奚舉於市。</span><br/>
<span class="original">故天將降大任於是人也，必先苦其心志，勞其筋骨，餓其體膚，空乏其身，行拂亂其所為，所以動心忍性，曾益其所不能。</span><br/>
<span class="original">人恒過，然後能改；困於心，衡於慮，而後作；徵於色，發於聲，而後喻。</span><br/>
<span class="original">入則無法家拂士，出則無敵國外患者，國恒亡。</span><br/>
<span class="original">然後知生於憂患而死於安樂也。」</span><br/>
<span class="normal">樂，音洛。以上文觀之，則知人之生全，出於憂患，而死亡由於安樂矣。尹氏曰：「言困窮拂鬱，能堅人之志，而熟人之仁，以安樂失之者多矣。」</span><br/>
<p/>
<span class="original">孟子曰：「教亦多術矣，予不屑之教誨也者，是亦教誨之而已矣。」</span><br/>
<span class="normal">多術，言非一端。屑，潔也。不以其人為潔而拒絕之，所謂不屑之教誨也。其人若能感此，退自修省，則是亦我教誨之也。尹氏曰：「言或抑或揚，或與或不與，各因其材而篤之，無非教也。」</span><br/>
<p/>

</body></html>
