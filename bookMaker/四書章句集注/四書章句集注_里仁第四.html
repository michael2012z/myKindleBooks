
<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-TW">
<head>
 <meta http-equiv="Content-Type" content="text/html; charset=utf-8" />
 <meta http-equiv="Content-Language" content="zh-TW" />
<title>里仁第四</title>
<link rel="stylesheet" href="style.css" type="text/css" />
</head>
<body>
<div id="ch10"></div>
<h2>里仁第四</h2>
<span class="normal">凡二十六章。</span><br/>
<p/>
<span class="original">子曰：「里仁為美。擇不處仁，焉得知？」</span><br/>
<span class="normal">處，上聲。焉，於虔反。知，去聲。里有仁厚之俗為美。擇里而不居於是焉，則失其是非之本心，而不得為知矣。</span><br/>
<p/>
<span class="original">子曰：「不仁者不可以久處約，不可以長處樂。仁者安仁，知者利仁。」</span><br/>
<span class="normal">樂，音洛。知，去聲。約，窮困也。利，猶貪也，蓋深知篤好而必欲得之也。不仁之人，失其本心，久約必濫，久樂必淫。惟仁者則安其仁而無適不然，知者則利於仁而不易所守，蓋雖深淺之不同，然皆非外物所能奪矣。謝氏曰：「仁者心無內外遠近精粗之間，非有所存而自不亡，非有所理而自不亂，如目視而耳聽，手持而足行也。知者謂之有所見則可，謂之有所得則未可。有所存斯不亡，有所理斯不亂，未能無意也。安仁則一，利仁則二。安仁者非顏閔以上，去聖人為不遠，不知此味也。諸子雖有卓越之才，謂之見道不惑則可，然未免於利之也。」</span><br/>
<p/>
<span class="original">子曰：「唯仁者能好人，能惡人。」</span><br/>
<span class="normal">好、惡，皆去聲。唯之為言獨也。蓋無私心，然後好惡當於理，程子所謂「得其公正」是也。游氏曰：「好善而惡惡，天下之同情，然人每失其正者，心有所繫而不能自克也。惟仁者無私心，所以能好惡也。」</span><br/>
<p/>
<span class="original">子曰：「苟志於仁矣，無惡也。」</span><br/>
<span class="normal">惡，如字。苟，誠也。志者，心之所之也。其心誠在於仁，則必無為惡之事矣。楊氏曰：「苟志於仁，未必無過舉也，然而為惡則無矣。」</span><br/>
<p/>
<span class="original">子曰：「富與貴是人之所欲也，不以其道得之，不處也；貧與賤是人之所惡也，不以其道得之，不去也。</span><br/>
<span class="original">君子去仁，惡乎成名？</span><br/>
<span class="original">君子無終食之間違仁，造次必於是，顛沛必於是。」</span><br/>
<span class="normal">造，七到反。沛，音貝。終食者，一飯之頃。造次，急遽苟且之時。顛沛，傾覆流離之際。蓋君子之不去乎仁如此，不但富貴、貧賤、取舍之間而已也。言君子為仁，自富貴、貧賤、取舍之間，以至於終食、造次、顛沛之頃，無時無處而不用其力也。然取舍之分明，然後存養之功密；存養之功密，則其取舍之分益明矣。</span><br/>
<p/>
<span class="original">子曰：「我未見好仁者，惡不仁者。好仁者，無以尚之；惡不仁者，其為仁矣，不使不仁者加乎其身。</span><br/>
<span class="original">有能一日用其力於仁矣乎？我未見力不足者。</span><br/>
<span class="original">蓋有之矣，我未之見也。」</span><br/>
<span class="normal">蓋，疑辭。有之，謂有用力而力不足者。蓋人之氣質不同，故疑亦容或有此昏弱之甚，欲進而不能者，但我偶未之見耳。蓋不敢終以為易，而又歎人之莫肯用力於仁也。此章言仁之成德，雖難其人，然學者苟能實用其力，則亦無不可至之理。但用力而不至者，今亦未見其人焉，此夫子所以反覆而歎惜之也。</span><br/>
<p/>
<span class="original">子曰：「人之過也，各於其黨。觀過，斯知仁矣。」</span><br/>
<span class="normal">黨，類也。程子曰：「人之過也，各於其類。君子常失於厚，小人常失於薄；君子過於愛，小人過於忍。」尹氏曰：「於此觀之，則人之仁不仁可知矣。」吳氏曰：「後漢吳祐謂：『掾以親故：受汙辱之名，所謂觀過知仁』是也。」愚按：此亦但言人雖有過，猶可即此而知其厚薄，非謂必俟其有過，而後賢否可知也。</span><br/>
<p/>
<span class="original">子曰：「朝聞道，夕死可矣。」</span><br/>
<span class="normal">道者，事物當然之理。苟得聞之，則生順死安，無復遺恨矣。朝夕，所以甚言其時之近。程子曰「言人不可以不知道，苟得聞道，雖死可也。」又曰：「皆實理也，人知而信者為難。死生亦大矣！非誠有所得，豈以夕死為可乎？」</span><br/>
<p/>
<span class="original">子曰：「士志於道，而恥惡衣惡食者，未足與議也。」</span><br/>
<span class="normal">心欲求道，而以口體之奉不若人為恥，其識趣之卑陋甚矣，何足與議於道哉？程子曰：「志於道而心役乎外，何足與議也？」</span><br/>
<p/>
<span class="original">子曰：「君子之於天下也，無適也，無莫也，義之與比。」</span><br/>
<span class="normal">適，丁歷反。比，必二反。○適，專主也。春秋傳曰「吾誰適從」是也。莫，不肯也。比，從也。謝氏曰：「適，可也。莫，不可也。無可無不可，苟無道以主之，不幾於猖狂自恣乎？此佛老之學，所以自謂心無所住而能應變，而卒得罪於聖人也。聖人之學不然，於無可無不可之間，有義存焉。然則君子之心，果有所倚乎？」</span><br/>
<p/>
<span class="original">子曰：「君子懷德，小人懷土；君子懷刑，小人懷惠。」</span><br/>
<span class="normal">懷，思念也。懷德，謂存其固有之善。懷土，謂溺其所處之安。懷刑，謂畏法。懷惠，謂貪利。君子小人趣向不同，公私之間而已。尹氏曰「樂善惡不善，所以為君子；苟安務得，所以為小人。」</span><br/>
<p/>
<span class="original">子曰：「放於利而行，多怨。」</span><br/>
<span class="normal">放，上聲。孔氏曰：「放，依也。多怨，謂多取怨。」○程子曰：「欲利於己，必害於人，故多怨。」</span><br/>
<p/>
<span class="original">子曰：「能以禮讓為國乎？何有？不能以禮讓為國，如禮何？」</span><br/>
<span class="normal">讓者，禮之實也。何有，言不難也。言有禮之實以為國，則何難之有，不然，則其禮文雖具，亦且無如之何矣，而況於為國乎？</span><br/>
<p/>
<span class="original">子曰：「不患無位，患所以立；不患莫己知，求為可知也。」</span><br/>
<span class="normal">所以立，謂所以立乎其位者。可知1，謂可以見知之實。程子曰：「君子求其在己者而已矣。」1. 知 : 原作「矣」。據清仿宋大字本改。</span><br/>
<p/>
<span class="original">子曰：「參乎！吾道一以貫之。」曾子曰：「唯。」</span><br/>
<span class="original">子出。門人問曰：「何謂也？」曾子曰：「夫子之道，忠恕而已矣。」</span><br/>
<span class="normal">盡己之謂忠，推己之謂恕。而已矣者，竭盡而無餘之辭也。夫子之一理渾然而泛應曲當，譬則天地之至誠無息，而萬物各得其所也。自此之外，固無餘法，而亦無待於推矣。曾子有見於此而難言之，故借學者盡己、推己之目以著明之，欲人之易曉也。蓋至誠無息者，道之體也，萬殊之所以一本也；萬物各得其所者，道之用也，一本之所以萬殊也。以此觀之，一以貫之之實可見矣。或曰：「中心為忠，如心為恕。」於義亦通。程子曰：「以己及物，仁也；推己及物，恕也，違道不遠是也。忠恕一以貫之：忠者天道，恕者人道；忠者無妄，恕者所以行乎忠也；忠者體，恕者用，大本達道也。此與違道不遠異者，動以天爾。」又曰：「『維天之命，於穆不已』，忠也；『乾道變化，各正性命』，恕也。」又曰：「聖人教人各因其才，吾道一以貫之，惟曾子為能達此，孔子所以告之也。曾子告門人曰：『夫子之道，忠恕而已矣』，亦猶夫子之告曾子也。中庸所謂『忠恕違道不遠』，斯乃下學上達之義。」</span><br/>
<p/>
<span class="original">子曰：「君子喻於義，小人喻於利。」</span><br/>
<span class="normal">喻，猶曉也。義者，天理之所宜。利者，人情之所欲。程子曰：「君子之於義，猶小人之於利也。唯其深喻，是以篤好。」楊氏曰：「君子有舍生而取義者，以利言之，則人之所欲無甚於生，所惡無甚於死，孰肯舍生而取義哉？其所喻者義而已，不知利之為利故也，小人反是。」</span><br/>
<p/>
<span class="original">子曰：「見賢思齊焉，見不賢而內自省也。」</span><br/>
<span class="normal">省，悉井反。思齊者，冀己亦有是善；內自省者，恐己亦有是惡。胡氏曰：「見人之善惡不同，而無不反諸身者，則不徒羡人而甘自棄，不徒責人而忘自責矣。」</span><br/>
<p/>
<span class="original">子曰：「事父母幾諫。見志不從，又敬不違，勞而不怨。」</span><br/>
<span class="normal">此章與內則之言相表裏。幾，微也。微諫，所謂「父母有過，下氣怡色，柔聲以諫」也。見志不從，又敬不違，所謂「諫若不入，起敬起孝，悅則復諫」也。勞而不怨，所謂「與其得罪於鄉、黨、州、閭，寧熟諫。父母怒不悅，而撻之流血，不敢疾怨，起敬起孝」也。</span><br/>
<p/>
<span class="original">子曰：「父母在，不遠遊。遊必有方。」</span><br/>
<span class="normal">遠遊，則去親遠而為日久，定省曠而音問疏；不惟己之思親不置，亦恐親之念我不忘也。遊必有方，如己告云之東，即不敢更適西，欲親必知己之所在而無憂，召己則必至而無失也。范氏曰：「子能以父母之心為心則孝矣。」</span><br/>
<p/>
<span class="original">子曰：「三年無改於父之道，可謂孝矣。」</span><br/>
<span class="normal">胡氏曰：「已見首篇，此蓋複出而逸其半也。」</span><br/>
<p/>
<span class="original">子曰：「父母之年，不可不知也。一則以喜，一則以懼。」</span><br/>
<span class="normal">知，猶記憶也。常知父母之年，則既喜其壽，又懼其衰，而於愛日之誠，自有不能已者。</span><br/>
<p/>
<span class="original">子曰：「古者言之不出，恥躬之不逮也。」</span><br/>
<span class="normal">言古者，以見今之不然。逮，及也。行不及言，可恥之甚。古者所以不出其言，為此故也。范氏曰：「君子之於言也，不得已而後出之，非言之難，而行之難也。人惟其不行也，是以輕言之。言之如其所行，行之如其所言，則出諸其口必不易矣。」</span><br/>
<p/>
<span class="original">子曰：「以約失之者鮮矣。」</span><br/>
<span class="normal">鮮，上聲。謝氏曰：「不侈然以自放之謂約。」尹氏曰：「凡事約則鮮失，非止謂儉約也。」</span><br/>
<p/>
<span class="original">子曰：「君子欲訥於言而敏於行。」</span><br/>
<span class="normal">行，去聲。謝氏曰：「放言易，故欲訥；力行難，故欲敏。」胡氏曰：「自吾道一貫至此十章，疑皆曾子門人所記也。」</span><br/>
<p/>
<span class="original">子曰：「德不孤，必有鄰。」</span><br/>
<span class="normal">鄰，猶親也。德不孤立，必以類應。故有德者，必有其類從之，如居之有鄰也。</span><br/>
<p/>
<span class="original">子游曰：「事君數，斯辱矣，朋友數，斯疏矣。」</span><br/>
<span class="normal">數，色角反。程子曰：「數，煩數也。」胡氏曰：「事君諫不行，則當去；導友善不納，則當止。至於煩瀆，則言者輕，聽者厭矣，是以求榮而反辱，求親而反疏也。」范氏曰：「君臣朋友，皆以義合，故其事同也。」</span><br/>
<p/>

</body></html>
