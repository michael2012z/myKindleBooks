
<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="zh-TW">
<head>
 <meta http-equiv="Content-Type" content="text/html; charset=utf-8" />
 <meta http-equiv="Content-Language" content="zh-TW" />
<title>大學章句</title>
<link rel="stylesheet" href="style.css" type="text/css" />
</head>
<body>
<div id="ch2"></div>
<h2>大學章句</h2>
<span class="normal">大，舊音泰，今讀如字。</span><br/>
<p/>
<span class="original">子程子曰：「大學，孔氏之遺書，而初學入德之門也。」於今可見古人為學次第者，獨賴此篇之存，而論、孟次之。學者必由是而學焉，則庶乎其不差矣。</span><br/>
<span class="normal"></span><br/>
<p/>
<span class="original">大學之道，在明明德，在親民，在止於至善。</span><br/>
<span class="original">知止而后有定，定而后能靜，靜而后能安，安而后能慮，慮而后能得。</span><br/>
<span class="original">物有本末，事有終始，知所先後，則近道矣。</span><br/>
<span class="original">古之欲明明德於天下者，先治其國；欲治其國者，先齊其家；欲齊其家者，先脩其身；欲脩其身者，先正其心；欲正其心者，先誠其意；欲誠其意者，先致其知；致知在格物。</span><br/>
<span class="original">物格而后知至，知至而后意誠，意誠而后心正，心正而后身脩，身脩而后家齊，家齊而后國治，國治而后天下平。</span><br/>
<span class="original">自天子以至於庶人，壹是皆以脩身為本。</span><br/>
<span class="original">其本亂而末治者否矣，其所厚者薄，而其所薄者厚，未之有也！</span><br/>
<span class="normal">本，謂身也。所厚，謂家也。此兩節結上文兩節之意。</span><br/>
<p/>
<span class="original">右經一章，蓋孔子之言，而曾子述之。</span><br/>
<span class="original">其傳十章，則曾子之意而門人記之也。舊本頗有錯簡，今因程子所定，而更考經文，別為序次如左。</span><br/>
<span class="normal">凡千五百四十六字。凡傳文，雜引經傳，若無統紀，然文理接續，血脈貫通，深淺始終，至為精密。熟讀詳味，久當見之，今不盡釋也。</span><br/>
<p/>
<span class="original">康誥曰：「克明德。」</span><br/>
<span class="original">大甲曰：「顧諟天之明命。」</span><br/>
<span class="original">帝典曰：「克明峻德。」</span><br/>
<span class="original">皆自明也。</span><br/>
<span class="normal">結所引書，皆言自明己德之意。</span><br/>
<p/>
<span class="original">右傳之首章。釋明明德。</span><br/>
<span class="normal">此通下三章至「止於信」，舊本誤在「沒世不忘」之下。</span><br/>
<p/>
<span class="original">湯之盤銘曰：「苟日新，日日新，又日新。」</span><br/>
<span class="original">康誥曰：「作新民。」</span><br/>
<span class="original">詩曰：「周雖舊邦，其命惟新。」</span><br/>
<span class="original">是故君子無所不用其極。</span><br/>
<span class="normal">自新新民，皆欲止於至善也。</span><br/>
<p/>
<span class="original">右傳之二章。釋新民。</span><br/>
<span class="normal"></span><br/>
<p/>
<span class="original">詩云：「邦畿千里，惟民所止。」</span><br/>
<span class="original">詩云：「緡蠻黃鳥，止于丘隅。」子曰：「於止，知其所止，可以人而不如鳥乎！」</span><br/>
<span class="original">詩云：「穆穆文王，於緝熙敬止！」為人君，止於仁；為人臣，止於敬；為人子，止於孝；為人父，止於慈；與國人交，止於信。</span><br/>
<span class="original">詩云：「瞻彼淇澳，菉竹猗猗。有斐君子，如切如磋，如琢如磨。瑟兮僩兮，赫兮喧兮。有斐君子，終不可諠兮！」如切如磋者，道學也；如琢如磨者，自脩也；瑟兮僩兮者，恂慄也；赫兮喧兮者，威儀也；有斐君子，終不可諠兮者，道盛德至善，民之不能忘也。</span><br/>
<span class="original">詩云：「於戲前王不忘！」君子賢其賢而親其親，小人樂其樂而利其利，此以沒世不忘也。</span><br/>
<span class="normal">於戲，音嗚呼。樂，音洛。詩周頌烈文之篇。於戲，歎辭。前王，謂文、武也。君子，謂其後賢後王。小人，謂後民也。此言前王所以新民者止於至善，能使天下後世無一物不得其所，所以既沒世而人思慕之，愈久而不忘也。此兩節詠歎淫泆，其味深長，當熟玩之。</span><br/>
<p/>
<span class="original">右傳之三章。釋止於至善。</span><br/>
<span class="normal">此章內自引淇澳詩以下，舊本誤在誠意章下。1. 鐋 : 原作「鍚」。《摛藻堂四庫全書薈要》本作「鐋」</span><br/>
<p/>
<span class="original">子曰：「聽訟，吾猶人也，必也使無訟乎！」無情者不得盡其辭。大畏民志，此謂知本。</span><br/>
<span class="normal">猶人，不異於人也。情，實也。引夫子之言，而言聖人能使無實之人不敢盡其虛誕之辭。蓋我之明德既明，自然有以畏服民之心志，故訟不待聽而自無也。觀於此言，可以知本末之先後矣。</span><br/>
<p/>
<span class="original">右傳之四章。釋本末。</span><br/>
<span class="normal">此章舊本誤在「止於信」下。</span><br/>
<p/>
<span class="original">此謂知本，</span><br/>
<span class="original">此謂知之至也。</span><br/>
<span class="normal">此句之上別有闕文，此特其結語耳。</span><br/>
<p/>
<span class="original">右傳之五章，蓋釋格物、致知之義，而今亡矣。</span><br/>
<span class="original">閒嘗竊取程子之意以補之曰：「所謂致知在格物者，言欲致吾之知，在即物而窮其理也。蓋人心之靈莫不有知，而天下之物莫不有理，惟於理有未窮，故其知有不盡也。是以大學始教，必使學者即凡天下之物，莫不因其已知之理而益窮之，以求至乎其極。至於用力之久，而一旦豁然貫通焉，則眾物之表裏精粗無不到，而吾心之全體大用無不明矣。此謂物格，此謂知之至也。」</span><br/>
<span class="normal"></span><br/>
<p/>
<span class="original">所謂誠其意者：毋自欺也，如惡惡臭，如好好色，此之謂自謙，故君子必慎其獨也！</span><br/>
<span class="original">小人閒居為不善，無所不至，見君子而后厭然，揜其不善，而著其善。人之視己，如見其肺肝然，則何益矣。此謂誠於中，形於外，故君子必慎其獨也。</span><br/>
<span class="original">曾子曰：「十目所視，十手所指，其嚴乎！」</span><br/>
<span class="original">富潤屋，德潤身，心廣體胖，故君子必誠其意。</span><br/>
<span class="normal">胖，步丹反。胖，安舒也。言富則能潤屋矣，德則能潤身矣，故心無愧怍，則廣大寬平，而體常舒泰，德之潤身者然也。蓋善之實於中而形於外者如此，故又言此以結之。</span><br/>
<p/>
<span class="original">右傳之六章。釋誠意。</span><br/>
<span class="normal">經曰：「欲誠其意，先致其知。」又曰：「知至而后意誠。」蓋心體之明有所未盡，則其所發必有不能實用其力，而苟焉以自欺者。然或己明而不謹乎此，則其所明又非己有，而無以為進德之基。故此章之指，必承上章而通考之，然後有以見其用力之始終，其序不可亂而功不可闕如此云。1. 殉 : 或作「徇」。《摛藻堂四庫全書薈要》本作「徇」</span><br/>
<p/>
<span class="original">所謂脩身在正其心者，身有所忿懥，則不得其正；有所恐懼，則不得其正；有所好樂，則不得其正；有所憂患，則不得其正。</span><br/>
<span class="original">心不在焉，視而不見，聽而不聞，食而不知其味。</span><br/>
<span class="original">此謂脩身在正其心。</span><br/>
<span class="normal"></span><br/>
<p/>
<span class="original">右傳之七章。釋正心脩身。</span><br/>
<span class="normal">此亦承上章以起下章。蓋意誠則真無惡而實有善矣，所以能存是心以檢其身。然或但知誠意，而不能密察此心之存否，則又無以直內而脩身也。自此以下，並以舊文為正。</span><br/>
<p/>
<span class="original">所謂齊其家在脩其身者：人之其所親愛而辟焉，之其所賤惡而辟焉，之其所畏敬而辟焉，之其所哀矜而辟焉，之其所敖惰而辟焉。故好而知其惡，惡而知其美者，天下鮮矣！</span><br/>
<span class="original">故諺有之曰：「人莫知其子之惡，莫知其苗之碩。」</span><br/>
<span class="original">此謂身不脩不可以齊其家。</span><br/>
<span class="normal"></span><br/>
<p/>
<span class="original">右傳之八章。釋脩身齊家。</span><br/>
<span class="normal"></span><br/>
<p/>
<span class="original">所謂治國必先齊其家者，其家不可教而能教人者，無之。故君子不出家而成教於國：孝者，所以事君也；弟者，所以事長也；慈者，所以使眾也。</span><br/>
<span class="original">康誥曰「如保赤子」，心誠求之，雖不中不遠矣。未有學養子而后嫁者也！</span><br/>
<span class="original">一家仁，一國興仁；一家讓，一國興讓；一人貪戾，一國作亂；其機如此。此謂一言僨事，一人定國。</span><br/>
<span class="original">堯舜帥天下以仁，而民從之；桀紂帥天下以暴，而民從之；其所令反其所好，而民不從。是故君子有諸己而后求諸人，無諸己而后非諸人。所藏乎身不恕，而能喻諸人者，未之有也。</span><br/>
<span class="original">故治國在齊其家。</span><br/>
<span class="original">詩云：「桃之夭夭，其葉蓁蓁；之子于歸，宜其家人。」宜其家人，而后可以教國人。</span><br/>
<span class="original">詩云：「宜兄宜弟。」宜兄宜弟，而后可以教國人。</span><br/>
<span class="original">詩云：「其儀不忒，正是四國。」其為父子兄弟足法，而后民法之也。</span><br/>
<span class="original">此謂治國在齊其家。</span><br/>
<span class="normal">此三引詩，皆以詠歎上文之事，而又結之如此。其味深長，最宜潛玩。</span><br/>
<p/>
<span class="original">右傳之九章。釋齊家治國。</span><br/>
<span class="normal"></span><br/>
<p/>
<span class="original">所謂平天下在治其國者：上老老而民興孝，上長長而民興弟，上恤孤而民不倍，是以君子有絜矩之道也。</span><br/>
<span class="original">所惡於上，毋以使下；所惡於下，毋以事上；所惡於前，毋以先後；所惡於後，毋以從前；所惡於右，毋以交於左；所惡於左，毋以交於右：此之謂絜矩之道。</span><br/>
<span class="original">詩云：「樂只君子，民之父母。」民之所好好之，民之所惡惡之，此之謂民之父母。</span><br/>
<span class="original">詩云：「節彼南山，維石巖巖，赫赫師尹，民具爾瞻。」有國者不可以不慎，辟則為天下僇矣。</span><br/>
<span class="original">詩云：「殷之未喪師，克配上帝；儀監于殷，峻命不易。」道得眾則得國，失眾則失國。</span><br/>
<span class="original">是故君子先慎乎德。有德此有人，有人此有土，有土此有財，有財此有用。</span><br/>
<span class="original">德者本也，財者末也，</span><br/>
<span class="original">外本內末，爭民施奪。</span><br/>
<span class="original">是故財聚則民散，財散則民聚。</span><br/>
<span class="original">是故言悖而出者，亦悖而入；貨悖而入者，亦悖而出。</span><br/>
<span class="original">康誥曰：「惟命不于常！」道善則得之，不善則失之矣。</span><br/>
<span class="original">楚書曰：「楚國無以為寶，惟善以為寶。」</span><br/>
<span class="original">舅犯曰：「亡人無以為寶，仁親以為寶。」</span><br/>
<span class="original">秦誓曰：「若有一个臣，斷斷兮無他技，其心休休焉，其如有容焉。人之有技，若己有之，人之彥聖，其心好之，不啻若自其口出，寔能容之，以能保我子孫黎民，尚亦有利哉。人之有技，媢疾以惡之，人之彥聖，而違之俾不通，寔不能容，以不能保我子孫黎民，亦曰殆哉。」</span><br/>
<span class="original">唯仁人放流之，迸諸四夷，不與同中國。此謂唯仁人為能愛人，能惡人。</span><br/>
<span class="original">見賢而不能舉，舉而不能先，命也；見不善而不能退，退而不能遠，過也。</span><br/>
<span class="original">好人之所惡，惡人之所好，是謂拂人之性，菑必逮夫身。</span><br/>
<span class="original">是故君子有大道，必忠信以得之，驕泰以失之。</span><br/>
<span class="original">生財有大道，生之者眾，食之者寡，為之者疾，用之者舒，則財恒足矣。</span><br/>
<span class="original">仁者以財發身，不仁者以身發財。</span><br/>
<span class="original">未有上好仁而下不好義者也，未有好義其事不終者也，未有府庫財非其財者也。</span><br/>
<span class="original">孟獻子曰：「畜馬乘不察於雞豚，伐冰之家不畜牛羊，百乘之家不畜聚斂之臣，與其有聚斂之臣，寧有盜臣。」此謂國不以利為利，以義為利也。</span><br/>
<span class="original">長國家而務財用者，必自小人矣。彼為善之，小人之使為國家，菑害並至。雖有善者，亦無如之何矣！此謂國不以利為利，以義為利也。</span><br/>
<span class="normal">長，上聲。「彼為善之」，此句上下，疑有闕文誤字。自，由也，言由小人導之也。此一節，深明以利為利之害，而重言以結之，其丁寧之意切矣。</span><br/>
<p/>
<span class="original">右傳之十章。釋治國平天下。</span><br/>
<span class="original">凡傳十章：前四章統論綱領指趣，後六章細論條目功夫。其第五章乃明善之要，第六章乃誠身之本，在初學尤為當務之急，讀者不可以其近而忽之也。</span><br/>
<span class="normal"></span><br/>
<p/>

</body></html>
